Edzőterv applikáció – Funkcionális specifikáció

1. Bevezetés

A dokumentum célja, hogy részletesen bemutassa az Edzőterv applikáció működését, funkcióit, felhasználói interakcióit, valamint az adatáramlás folyamatát.
A leírás a korábban elkészített követelményspecifikáció alapján készült, és annak részletes technikai megvalósítását hivatott támogatni.

Az applikáció célja, hogy a felhasználók számára személyre szabott edzésterveket biztosítson, az AI segítségével.
A rendszer lehetőséget nyújt regisztrációra, adatok megadására, edzéstervek létrehozására és követésére, valamint motivációs elemek (mérföldkövek, jutalmak, animációk) megjelenítésére.


2.1 Jelenlegi helyzet

A jelenlegi prototípus csak vendégfelhasználókat kezel.
A felhasználóktól nevet, súlyt és magasságot kér, ez alapján kiszámolja a BMI-t, majd véletlenszerű gyakorlatokat rendel hozzá egy lokális adatbázisból.
Az edzésterv csak az aktuális munkamenetig él, és az adatok nem kerülnek elmentésre.
A felület alapfunkciókat tartalmaz, az edzések kipipálhatók, de nincs személyre szabás vagy tartós adatmentés.
Az AI nem része a jelenlegi kisprojektnek.


2.2 Vágyálomrendszer

A cél egy modern, személyre szabott edzéstervező alkalmazás fejlesztése, amely a felhasználók számára AI segítségével automatikusan állít össze céljaikhoz és adottságaikhoz igazított edzéstervet. Emellett a felhasználót animált jutalmakkal, illetve mérföldkövekkel jutalmazza. Ezenekívül a színsémáját az applikációnak személyre lehet szabni.


3.1 Jelenlegi üzleti folyamatok modellje

A felhasználók jelenleg manuálisan vagy véletlenszerűen kapnak edzésterveket, amelyek nem maradnak meg hosszabb távon.
Az alkalmazás nem nyújt személyre szabott élményt, és nem képes figyelembe venni a felhasználó céljait, fizikai adottságait vagy fejlődését.
Az edzéskövetés alapfunkciói elérhetők, de nincs visszajelzés, motivációs rendszer. Emellett az AI sem része a kisprojektbeli applikációnak.


3.2 Igényelt üzleti folyamatok modellje

A fejlesztendő rendszer célja, hogy automatizált, AI-alapú, személyre szabott edzéstervezést és követést biztosítson. Ez alapján fognak a kiválasztott nap adott feladatai megjelenni.

Folyamatleírás

	-A felhasználó regisztrál és bejelentkezik az alkalmazásba.

	-Az adatbekérő oldalon megadja a testsúlyát, magasságát, életkorát, valamint röviden leírja az edzés célját (pl. fogyás, izomnövelés, állóképesség javítása, szálkásítás, stb.).

	-Az AI modul a megadott adatok alapján generál egy javasolt edzéstervet.

	-A felhasználó elfogadhatja vagy kérhet módosítást.

	-Az elfogadott terv elmentésre kerül, és a felhasználó bármikor elérheti.

	-A napi feladatokat a rendszer megjeleníti, a gyakorlatok kipipálhatók.


4. Rendszerhasználati esetek (Use Case-ek)

4.1 Használati esetek áttekintése

ID	Név				Szereplő		Rövid leírás
UC1	Regisztráció			Felhasználó		Új felhasználói fiók létrehozása
UC2	Bejelentkezés			Felhasználó		Bejelentkezés a rendszerbe
UC3	Adatok megadása			Felhasználó		Személyes és céladatok rögzítése
UC4	AI edzésterv generálás		AI modul		Személyre szabott terv készítése
UC5	Edzésterv elfogadása		Felhasználó		AI által generált terv jóváhagyása
UC6	Napi edzés megjelenítése	Felhasználó		Napi gyakorlatok megtekintése
UC7	Gyakorlat kipipálása		Felhasználó		Feladat teljesítésének rögzítése
UC8	Mérföldkő elérése		Rendszer		Jutalom és animáció megjelenítése
UC9	AI újratervezés			Felhasználó / AI	Adatelemzés alapján új terv készítése
UC10	Színmód beállítása		Felhasználó		Szinösszeállítás módosítása, akadálymentesítés
